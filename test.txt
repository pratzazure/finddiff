ข้อตกลงและเงื่อนไขการใช้บริการ
บัญชี โนฟิกซ์ (no fixed account)

1.	ลักษณะผลิตภัณฑ์
1.1.	เป็นผลิตภัณฑ์เงินฝากออมทรัพย์ที่มีสมุดคู่ฝาก ที่ให้บริการภายใต้ชื่อผลิตภัณฑ์บัญชี โนฟิกซ์ (no fixed account)
1.2.	อัตราดอกเบี้ย ค่าธรรมเนียม และเงื่อนไขเงินฝากเป็นไปตามประกาศของธนาคาร
1.3.	บัญชีนี้ไม่สามารถโอนสิทธิ หรือ นำไปเป็นหลักประกัน หรือก่อภาระผูกพัน เหนือสิทธิการรับเงินในบัญชีให้แก่บุคคล หรือนิติ
บุคคลอื่นได้ เว้นแต่จะได้รับความยินยอมเป็นหนังสือจากธนาคาร

2.	การเปิดบัญชี
2.1.	การเปิดบัญชีครั้งแรก ไม่กำหนดจำนวนเงินฝากขั้นต่ำ โดยชื่อบัญชีเงินฝากต้องเป็นชื่อบุคคลธรรมดาที่เป็นเจ้าของบัญชีและธนาคารไม่อนุญาตให้ใช้นามแฝงในการเปิดบัญชี และไม่อนุญาตให้เปิดบัญชีแทนผู้อื่น หรือให้ผู้อื่นมาใช้บัญชี
2.2.	ผู้ฝากเงิน 1 ราย สามารถเปิดบัญชี โนฟิกซ์ (no fixed account) ได้เพียง 1 บัญชีเท่านั้น โดยสามารถเปิด    เป็นบัญชีเดี่ยวหรือบัญชีร่วมได้ (นับรวมทั้งบัญชีเดี่ยว และบัญชีร่วม)  
2.3.	บัญชี โนฟิกซ์ (no fixed account) ไม่สามารถใช้บริการร่วมกับบัตร ATM/Debit ทุกประเภท
2.4.	.ผู้ฝากเงินไม่สามารถขอเปลี่ยนประเภทจากบัญชีเงินฝากของธนาคารที่มีอยู่เดิมมาเป็นบัญชี โนฟิกซ์ (no fixed account)
2.5.	เปิดบัญชีได้ทุกสาขาของธนาคาร หรือเปิดบัญชีเงินฝากแบบออนไลน์ผ่านช่องทาง internet banking และ แอปพลิเคชัน touch  

3.	หลักเกณฑ์ผลิตภัณฑ์
3.1.การทำธุรกรรมผ่านช่องทางสาขา
3.1.1	ผู้ฝากเงินสามารถทำธุรกรรมฝากเงิน ได้ทุกสาขาทั่วประเทศในเวลาทำการของสาขานั้น ๆ และไม่กำหนดจำนวนครั้งในการรับฝาก 
3.1.2	การถอนเงิน และ/หรือ โอนเงิน ทำได้ทุกสาขาทั่วประเทศในเวลาทำการของสาขานั้น ๆ ไม่จำกัดจำนวนเงิน โดยผู้ฝากเงินต้องนำสมุดคู่ฝาก และบัตรประจำตัวประชาชน มาแสดงและจะต้องปฏิบัติตามเงื่อนไขที่ให้ไว้กับธนาคาร 
3.1.3	การถอนเงิน โดยการมอบฉันทะ ถอนได้ทุกสาขา
3.1.4	ผู้ฝากเงินไม่สามารถทำธุรกรรมถอนเงินจากบัญชี เพื่อโอนไปชำระค่าสาธารณูปโภค (Bill Payment) หรือ ชำระเงินกู้ (Loan Payment) หรือชำระค่าสินค้าและบริการได้
3.1.5	การทำธุรกรรมถอนเงิน, โอนเงินระหว่างบัญชีภายในธนาคาร หรือ การโอนเงินระหว่างธนาคาร ที่สาขาของธนาคาร รวมกันเกิน 2 ครั้งขึ้นไปต่อเดือน (ตั้งแต่ครั้งที่ 3 เป็นต้นไป) ธนาคารจะเรียกเก็บค่าธรรมเนียมเพิ่มเติมจากค่าธรรมเนียมที่เรียกเก็บตามปกติ (หากมี) อีกครั้งละ 50 บาทต่อธุรกรรม โดยสรุปยอดรวม ณ วันสิ้นเดือน และทำการหักบัญชี ณ วันที่ 1 ของเดือนถัดไป กรณีที่ยอดเงินคงเหลือในบัญชีต่ำกว่าค่าธรรมเนียมที่เรียกเก็บ ธนาคารจะหักค่าธรรมเนียมจากยอดเงินคงเหลือในบัญชีนั้นก่อน และจัดเก็บรายการที่หักค่าธรรมเนียมส่วนที่ยังไม่ครบไว้ในระบบ เพื่อนำไปหักในวันถัดไปหรือจนกว่าจะครบทั้งจำนวน
    3.2.การทำธุรกรรมผ่านช่องทาง อิเล็กทรอนิกส์ แบงก์กิ้ง (Electronic Banking)
3.2.1	สามารถใช้บริการถอนเงินสดไม่ใช้บัตรได้ที่เครื่อง ttb ATM เพียงใช้รหัสถอนเงินจากการทำรายการผ่าน แอปพลิเคชัน ttb touch 
3.2.2	ช่องทาง ADM ผู้ฝากเงินสามารถทำธุรกรรมเฉพาะการฝากเงินสดที่เครื่อง ADM 
3.2.3	ช่องทาง internet banking และ แอปพลิเคชัน touch ผู้ฝากเงินไม่สามารถทำธุรกรรมการโอนเงินระหว่างธนาคาร, การชำระค่าสาธารณูปโภค (Bill Payment) และการชำระค่าสินค้าและบริการผ่าน EPAYS (E-Payment) โดยผ่านบัญชี โนฟิกซ์ (no fixed account) แต่สามารถใช้เป็นบัญชีเพื่อรับโอนเงินได้ 
3.2.4	ผู้ฝากเงินสามารถโอนเงินระหว่างบัญชีภายในธนาคารได้ ไม่จำกัดจำนวนครั้ง กรณีเป็นบัญชีร่วม ไม่สามารถโอนเงินได้ โดยสามารถตรวจสอบยอดเงินคงเหลือได้เพียงอย่างเดียว
3.3.บัญชี โนฟิกซ์ (no fixed account) ไม่สามารถใช้บริการหักบัญชีอัตโนมัติเพื่อชำระค่าสินค้าและบริการ
     (Direct Debit) และไม่สามารถนำไปใช้ผูกเป็นบัญชีเพื่อรองรับการโอนเงินหรือหักเงินออกไปยังบัญชีอื่นได้ 

4.	ดอกเบี้ย และค่าธรรมเนียม
4.1.	การจ่ายดอกเบี้ยเงินฝาก ระบบจะคำนวณดอกเบี้ยให้ทุกวันจากยอดเงินคงเหลือในบัญชี และนำดอกเบี้ยฝากเข้าบัญชีให้ปีละ 2 ครั้ง คือในเดือนมิถุนายน และเดือนธันวาคม หากดอกเบี้ยเงินฝากออมทรัพย์ที่ได้รับรวมทุกธนาคารไม่เกิน 20,000 บาทต่อปี ธนาคารจะไม่หักภาษี ณ ที่จ่าย 15% ของจำนวนดอกเบี้ยที่ได้รับ ตามหลักเกณฑ์ของกรมสรรพากร
4.2.	หากจำนวนดอกเบี้ยเงินฝากที่ผู้ฝากเงินได้รับทุกบัญชีรวมกันอยู่ในหลักเกณฑ์ของกรมสรรพากรที่ธนาคารมีหน้าที่ต้องหักภาษีเงินได้ ณ ที่จ่าย หากจำนวนดอกเบี้ยเงินฝากดังกล่าวมีไม่เพียงพอให้ธนาคารหัก ผู้ฝากเงินตกลงยินยอมให้ธนาคารหักส่วนที่ขาดจากต้นเงินฝากในบัญชีได้
4.3.	โดยใช้หนังสือรับรองการหักภาษี ณ ที่จ่าย ที่ธนาคารออกให้เป็นหลักฐานในการขอคืนภาษี
4.4.	ผู้ฝากเงินได้รับการยกเว้นค่าธรรมเนียมการทำธุรกรรมสำหรับบัญชี โนฟิกซ์ (no fixed account) ดังนี้
4.4.1.	ยกเว้นค่าธรรมเนียมการฝากเงินสดที่เครื่อง ADM
4.4.2.	ยกเว้นค่าธรรมเนียมการโอนเงินระหว่างบัญชีภายในธนาคาร ผ่านช่องทาง internet banking และ แอป
พลิเคชัน touch
4.4.3.	ยกเว้นค่าธรรมเนียมรักษาบัญชีสำหรับบัญชี โนฟิกซ์ (no fixed account)
4.5.	ค่าธรรมเนียมการทำธุรกรรมทางการเงินอื่น ๆ เป็นไปตามประกาศของธนาคาร

5.	หลักเกณฑ์ทั่วไป
5.1.	ในกรณีที่ผู้ฝากเงินไม่ทำธุรกรรมการฝากเงินนับตั้งแต่วันที่เปิดบัญชี โดยยอดเงินฝากคงเหลือในบัญชีเป็นศูนย์บาท เป็นระยะเวลา 360 วันติดต่อกัน ธนาคารจะปิดบัญชีเงินฝากโดยอัตโนมัติ
5.2.	ค่ารักษาบัญชีกรณีทีบัญชีทีไม่เคลื่อนไหวตั้งแต่ 1 ปีขึ้นไป และยอดเงินคงเหลือ ต่ำกว่า 2,000 บาท มีค่ารักษาบัญชี 50 บาทต่อบัญชีต่อเดือน หรือธนาคารอาจจะเรียกเก็บค่ารักษาบัญชีตามเงื่อนไขของผลิตภัณฑ์
5.3.	เช็ค ดร๊าฟท์ หรือตราสารอื่นๆ ที่นำฝากเข้าบัญชี ธนาคารจะรับฝากไว้เพื่อการเรียกเก็บเท่านั้น การฝากเงินจะสมบูรณ์เมื่อธนาคารเรียกเก็บเงินตามตราสารดังกล่าวได้  และผู้ฝากเงินจะถอนเงินที่นำฝากตามตราสารดังกล่าวได้ต่อเมื่อธนาคารเรียกเก็บเงินได้เรียบร้อยแล้ว 
5.4.	ยอดเงินในสมุดคู่ฝากจะถือว่าถูกต้องเมื่อธนาคารได้ตรวจสอบว่าตรงกับบัญชีของธนาคารแล้ว
5.5.	ในกรณีที่ผู้ฝากเงินมีการเปลี่ยนชื่อ นามสกุล ที่อยู่ หมายเลขโทรศัพท์ที่ติดต่อได้ ผู้ฝากเงินจะต้องแจ้งให้ธนาคารทราบทันที
5.6.	ผู้ฝากเงินจะแก้ไขเปลี่ยนแปลงหรือเพิ่มเติมข้อความและตัวเลขใดๆ ลงในสมุดคู่ฝาก หรือโอนเปลี่ยนมือหรือฉีกแผ่นใดของสมุดคู่ฝากมิได้
5.7.	ในการทำธุรกรรมใดๆกับธนาคาร ผู้ฝากเงินจะได้รับเอกสารหลักฐานเพื่อใช้เป็นหลักฐานประกอบการทำธุรกรรมนั้น
5.8.	ในการทำธุรกรรมโอนเงินผ่านบัญชีเงินฝาก ธนาคารจะแจ้งผลการทำธุรกรรมหรือส่งมอบใบบันทึกรายการให้แก่ผู้ฝากเงินเก็บไว้เป็นหลักฐาน โดยธนาคารจะโอนเงินตามคำสั่งที่ได้รับจากผู้ฝากเงิน หากเกิดความผิดพลาดใดๆธนาคารจะรับผิดชอบสูงสุดไม่เกินจำนวนเงินที่ระบุตามคำสั่งของธุรกรรมนั้น 
5.9.	ในกรณีที่สมุดคู่ฝากสูญหาย ผู้ฝากเงินแจ้งให้ธนาคารทราบทันที  ทั้งนี้ผู้ฝากเงินจะต้องเป็นผู้รับผิดชอบจำนวนเงินที่เกิดธุรกรรมก่อนการแจ้งธนาคารเพื่อยกเลิก/อายัดสมุดคู่ฝาก 
5.10.	หากผู้ฝากเงินยินยอมให้ผู้อื่นใช้บัญชีร่วมกับผู้ฝากเงิน หรือใช้บัญชีของผู้ฝากเงินเพื่อรับโอนหรือถอนเงินในทางทุจริตจนเป็นเหตุให้เกิดความเสียหายแก่บุคคลอื่น  ผู้ฝากเงินต้องเป็นผู้รับผิดชอบต่อความเสียหายที่เกิดขึ้นจากการทุจริตนั้น 
5.11.	ในกรณีมีข้อพิพาทเกี่ยวกับบัญชีเงินฝาก ผู้ฝากเงินยินยอมให้ธนาคารใช้หลักเกณฑ์และขั้นตอนของธนาคารในการสอบสวนและดำเนินการแก้ไขข้อผิดพลาด 
5.12.	ในกรณีมีข้อสงสัยหรือพบข้อผิดพลาดใดๆในการโอนเงินผ่านบัญชีเงินฝาก ผู้ฝากเงินสามารถติดต่อธนาคารผ่าน  contact center 1428  หรือ ทุกสาขาของธนาคาร
5.13.	การทำรายการธุรกรรมผ่านช่องทางของธนาคารหลังเวลา 23.00 น. ถือเป็นรายการของวันถัดไป
5.14.	ผู้ฝากเงินตกลงว่าจะใช้หรือทำธุรกรรมผ่านบัญชี โนฟิกซ์ (no fixed account) เพื่อใช้ส่วนตัวของผู้ฝากเงินเอง มิใช่เพื่อวัตถุประสงค์ ดังต่อไปนี้
5.14.1.	เพื่อวัตถุประสงค์ที่ขัดต่อกฎหมายหรือความสงบเรียบร้อยหรือศีลธรรมอันดีของประชาชน นโยบายของธนาคาร ตลอดจนข้อบังคับ หรือคำสั่งของหน่วยงานราชการ
5.14.2.	หากผู้ฝากเงินมิได้ใช้บัญชี โนฟิกซ์ (no fixed account) ตามวัตถุประสงค์ที่ธนาคารกำหนด หรือหากธนาคารตรวจสอบพบว่าลักษณะการใช้บัญชีของผู้ฝากเงิน มิได้เป็นไปตามปกติประเพณีของผู้ใช้บัญชี 
โนฟิกซ์ (no fixed account) ธนาคารขอสงวนสิทธิในการปฏิเสธหรือระงับการทำธุรกรรมหรือยกเลิกบัญชี โนฟิกซ์ (no fixed account) ของผู้ฝากเงินได้ทันที 
5.14.3.	ผู้ฝากเงินตกลงและยอมรับว่าธนาคารมีสิทธิปฏิเสธไม่รับเช็คต่างธนาคารที่มีรอยขีดฆ่า ขูดลบ หรือแก้ไขข้อความใดๆลงบนเช็คเพื่อเข้าบัญชีของผู้ฝากเงินได้  และผู้ฝากเงินตกลงสละสิทธิในการเรียกร้องค่าเสียหายอันอาจเกิดขึ้นเนื่องจากการระงับการจ่ายเงิน หรือการปฏิเสธไม่รับเช็คต่างธนาคารดังกล่าว
5.14.4.	ข้อตกลงและเงื่อนไขการใช้บริการนี้อาจมีการเปลี่ยนแปลงได้ โดยธนาคารจะประกาศให้ทราบ ณ ที่ทำการของธนาคารและทางเว็ปไซต์ของธนาคาร  
หมายเหตุ:   - หากผู้ฝากเงินประสงค์จะรับสมุดคู่ฝากจากการเปิดบัญชีเงินฝากแบบออนไลน์ โปรดแสดงบัตรประจำตัวประชาชนเพื่อใช้เป็นหลักฐานในการดำเนินการ  หรือหากประสงค์จะปิดบัญชีเงินฝาก โปรดแสดงบัตรประจำตัวประชาชนและสมุดบัญชีเงินฝากของผู้ฝากเงินที่มีกับธนาคาร เพื่อใช้เป็นหลักฐานในการดำเนินการ  โดยสามารถติดต่อได้ทุกสาขาของธนาคาร 


ข้อตกลงและเงื่อนไขการใช้บริการ SMS Alert (เฉพาะบัญชีบุคคลธรรมดาเท่านั้น)

1.	ธนาคารจะส่ง SMS แจ้งเตือนเมื่อผู้ฝากเงินทำรายการธุรกรรมได้แก่ ฝาก/ถอนเงิน, โอนเงิน, รูดใช้จ่ายผ่านบัตรเดบิต, รายการเงินเข้า/หักบัญชีอัตโนมัติ ผ่านช่องทางบริการต่างๆของธนาคารทันทีตลอด 24 ช.ม. ยกเว้น ประเภทธุรกรรมที่รอผลการทำรายการ (หลังเวลา 23.00 น.) เช่น การโอนเงินต่างธนาคารแบบ 1 วันทำการ, ผลเช็คคืน และรายการเงินเข้า/หักบัญชีอัตโนมัติ ธนาคารจะส่ง SMS ให้ผู้ฝากเงินในวันถัดไป 
2.	ผู้ฝากเงินควรตรวจสอบความถูกต้องของรายการที่มีการแจ้งทาง SMS Alert อีกครั้ง หากมีข้อสงสัยหรือความผิดพลาดใดๆ เกี่ยวกับธุรกรรมที่เกิดขึ้น หรือข้อความที่ได้รับไม่ตรงกับยอดที่ผู้ฝากเงินทำรายการ หรือผู้ฝากเงินไม่ได้เป็นผู้ทำรายการด้วยตนเอง ผู้ฝากเงินต้องแจ้งให้ธนาคารทราบทันทีผ่าน contact center 1428 
3.	หากผู้ฝากเงินเปลี่ยนแปลงเบอร์โทรศัพท์มือถือที่ได้ลงทะเบียนไว้กับธนาคาร เพื่อใช้บริการ SMS Alert ผู้ฝากเงินจะต้องแจ้งให้ธนาคารทันที
4.	ธนาคารขอสงวนสิทธิ์ที่จะยกเลิก เปลี่ยนแปลง การให้บริการ SMS Alert ตามที่ธนาคารจะเห็นสมควร โดยธนาคารจะประกาศให้ทราบ ณ ที่ทำการของธนาคาร และทางเว็บไซต์ของธนาคาร
5.	อัตราค่าธรรมเนียมบริการทางการเงินผ่าน SMS Alert เป็นไปตามประกาศของธนาคาร 



















 
(1.) ข้อมูลทั่วไป	
ชื่อผู้ขาย / ชื่อผู้ออก ผลิตภัณฑ์  : 	ธนาคารทหารไทยธนชาต จำกัด (มหาชน) 
ชื่อผลิตภัณฑ์  :  	บัญชี โนฟิกซ์ (no fixed account)
ประเภทผลิตภัณฑ์ :	บัญชีเงินฝากออมทรัพย์
ระยะเวลาการฝาก :	ไม่กำหนดระยะเวลาฝาก
วันเดือนปี  :	1 มีนาคม 2564
จำนวนเงินเปิดบัญชีขั้นต่ำและสูงสุด (บาท)	ไม่มีขั้นต่ำในการเปิดบัญชีครั้งแรก / ฝากเพิ่มครั้งต่อไป
(2.) อัตราดอกเบี้ยและการคำนวณ	
อัตราดอกเบี้ย (ต่อปี) :
	อัตราดอกเบี้ย (ต่อปี) ณ วันที่ 1 ตุลาคม 2563 มีรายละเอียดดังนี้

ยอดเงินในบัญชี (บาท)	อัตราดอกเบี้ย
ปกติ	อัตราดอกเบี้ย
รวมโบนัส*	อัตราดอกเบี้ยรวม
โบนัส**
1 - 50,000,000 บาท	0.30%	1.10%
(0.30% + 0.80%)	1.20%
(0.30% + 0.90%)
ส่วนที่เกิน 50,000,000 บาท 
ขึ้นไป	 0.00%	0.80%
	0.90%

ยอดเงินในบัญชี (บาท)	อัตราดอกเบี้ยรวม
โบนัสพิเศษ***	อัตราดอกเบี้ยรวม
โบนัสพิเศษ****
1 - 50,000,000 บาท	1.40%
(0.3% + 1.10%)	1.50%
(0.3% + 1.20%)
ส่วนที่เกิน 50,000,000 บาท ขึ้นไป	1.10%
(0% + 1.10%)	1.20%
(0% + 1.20%)

อัตราดอกเบี้ยปกติ ลูกค้าทั่วไป ยอดเงินฝาก
1 - 50,000,000 บาท ได้รับดอกเบี้ย 0.30% (เฉลี่ย 0.30%)
สำหรับยอดเงินฝากส่วนที่เกิน 50,000,000 บาทขึ้นไป ได้รับดอกเบี้ย 0.00%  

อัตราดอกเบี้ยโบนัส*   (อัตราดอกเบี้ยปกติ + โบนัส 0.80%) 
เมื่อมียอดเงินฝากเฉลี่ยในเดือนปัจจุบันตั้งแต่ 2 ล้านบาทขึ้นไปรับอัตราดอกเบี้ยโบนัสในเดือนถัดไป
1 - 50,000,000 บาท ได้รับดอกเบี้ย 1.10% 
สำหรับยอดเงินฝากส่วนที่เกิน 50,000,000 บาทขึ้นไป ได้รับดอกเบี้ย 0.80%  

อัตราดอกเบี้ยโบนัส**   (อัตราดอกเบี้ยปกติ + โบนัส 0.90%) 
เมื่อใช้บัญชี ออลล์ฟรี ทำธุรกรรม 5 ครั้งขึ้นไปในเดือนปัจจุบัน หรือ มียอดเงินฝากเฉลี่ยในเดือนปัจจุบันตั้งแต่ 2 ล้านบาทขึ้นไป และมีการลงทุนในกองทุนรวมทุกประเภทผ่าน ทีทีบี ที่มีมูลค่าของเงินลงทุนเฉลี่ยตั้งแต่ 1 ล้านบาทขึ้นไป ในเดือนปัจจุบัน รับอัตราดอกเบี้ยโบนัสในเดือนถัดไป
1 - 50,000,000 บาท ได้รับดอกเบี้ย 1.20% 
สำหรับยอดเงินฝากส่วนที่เกิน 50,000,000 บาทขึ้นไป ได้รับดอกเบี้ย 0.90%  

อัตราดอกเบี้ยโบนัสพิเศษ***   (อัตราดอกเบี้ยปกติ + โบนัส 1.10%) 
เมื่อมียอดเงินฝากเฉลี่ยในเดือนปัจจุบันตั้งแต่ 2 ล้านบาทขึ้นไป และมีการลงทุนในกองทุนรวมทุกประเภทผ่าน ทีทีบี ที่มีมูลค่าของเงินลงทุนเฉลี่ยตั้งแต่ 10 ล้านบาทขึ้นไป ในเดือนปัจจุบัน รับอัตราดอกเบี้ยโบนัสพิเศษในเดือนถัดไป
1 - 50,000,000 บาท ได้รับดอกเบี้ย 1.40% 
สำหรับยอดเงินฝากส่วนที่เกิน 50,000,000 บาทขึ้นไป ได้รับดอกเบี้ย 1.10%  

อัตราดอกเบี้ยโบนัสพิเศษ****   (อัตราดอกเบี้ยปกติ + โบนัส 1.20%) 
เมื่อมียอดเงินฝากเฉลี่ยในเดือนปัจจุบันตั้งแต่ 2 ล้านบาทขึ้นไป และมีการลงทุนในกองทุนรวมทุกประเภทผ่าน ทีทีบี ที่มีมูลค่าของเงินลงทุนเฉลี่ยตั้งแต่ 20 ล้านบาทขึ้นไป ในเดือนปัจจุบัน รับอัตราดอกเบี้ยโบนัสพิเศษในเดือนถัดไป
1 - 50,000,000 บาท ได้รับดอกเบี้ย 1.50% 
สำหรับยอดเงินฝากส่วนที่เกิน 50,000,000 บาทขึ้นไป ได้รับดอกเบี้ย 1.20%  


ทั้งนี้อัตราดอกเบี้ยอาจเปลี่ยนแปลงได้โดยสามารถเรียกดูข้อมูลอัตราดอกเบี้ยปัจจุบันได้ที่ https://www.ttbbank.com/rates

•	ธนาคารจ่ายดอกเบี้ยปีละ 2 ครั้ง คือ เดือนมิถุนายนและธันวาคม หักภาษี ณ ที่จ่าย 15% ของจำนวนดอกเบี้ยที่ได้รับ หากดอกเบี้ยที่ได้รับรวมทุกธนาคารไม่เกิน 20,000 บาทต่อปี ธนาคารจะไม่หักภาษี ณ ที่จ่ายตามหลักเกณฑ์ของกรมสรรพากร
•	จำนวนวันที่ใช้ในการคำนวณดอกเบี้ย : 365 หรือ 366 วัน
(3.) เงื่อนไข	
เงื่อนไขหลัก :
	•	ไม่มีขั้นต่ำในการเปิดบัญชีครั้งแรก หรือฝากเพิ่มครั้งต่อไป
•	ลูกค้า 1 ราย สามารถเปิดบัญชีได้เพียง 1 บัญชีเท่านั้น โดยอนุญาตให้เปิดเป็นบัญชีเดี่ยว หรือบัญชีร่วมก็ได้  (นับรวมทั้งบัญชีเดี่ยว และบัญชีร่วม)  
•	ไม่สามารถใช้บริการร่วมกับบัตร ATM/Debit ทุกประเภท
เงื่อนไขการฝาก/ถอน/โอน สิทธิประโยชน์และเงื่อนไขอื่น* :
	•	ไม่สามารถทำธุรกรรมทาง ATM, การชำระค่าสาธารณูปโภค (Bill Payment), การชำระค่าสินค้าและบริการผ่าน E-Payment, การโอนเงินระหว่างธนาคาร (ORFT/SMART) ผ่านช่องทาง อินเทอร์เน็ตแบงก์กิ้ง หรือ แอปพลิเคชัน touch ได้
•	ไม่สามารถใช้บริการหักบัญชีอัตโนมัติเพื่อชำระค่าสินค้าและบริการ (Direct Debit)
•	ไม่สามารถนำไปใช้ผูกเป็นบัญชีเพื่อหักโอนเงินออกไปยังบัญชีเงินฝากอื่นได้ แต่สามารถเป็นบัญชีรับโอนเงินจากบัญชีเงินฝากอื่นได้
•	สามารถทำธุรกรรมการโอนเงินจากบัญชีไปยังบัญชีอื่นของธนาคารทหารไทยธนชาต ผ่านช่องทาง อินเทอร์เน็ตแบงก์กิ้ง และ แอปพลิเคชัน touch ได้ไม่จำกัดจำนวนครั้ง กรณีเป็นบัญชีร่วม จะไม่สามารถโอนเงินได้ โดยสามารถตรวจสอบยอดเงินคงเหลือได้เพียงอย่างเดียว  
•	การทำธุรกรรมถอนเงิน หรือโอนเงินผ่านเคาน์เตอร์บริการของสาขา หากรวมกันแล้วมากกว่า 2 ครั้งต่อเดือน (ตั้งแต่ครั้งที่ 3 เป็นต้นไป) ธนาคารจะเรียกเก็บค่าธรรมเนียมเพิ่มเติมจากค่าธรรมเนียมที่เรียกเก็บตามปกติ (หากมี) รายการละ 50 บาท
(4.) ค่าบริการ/ค่าธรรมเนียม	
ค่ารักษาบัญชี :	ยกเว้นค่าธรรมเนียมรักษาบัญชี 
ค่าธรรมเนียม : 	ค่าธรรมเนียมอื่นๆ จากการใช้บริการบัญชี โนฟิกซ์ นอกเหนือจากค่าธรรมเนียมที่ธนาคารยกเว้นให้แก่ผู้ฝากเงินดังกล่าว ให้เป็นไปตามประกาศอัตราค่าธรรมเนียมของธนาคาร
(5.) ข้อแนะนำ/คำเตือน	
ข้อควรระวัง :	หากท่านทำธุรกรรมถอนเงินหรือโอนเงินผ่านเคาน์เตอร์บริการของสาขา รวมกันแล้วมากกว่า 2 ครั้งต่อเดือน ธนาคารจะเรียกเก็บค่าธรรมเนียมเพิ่มเติมจากค่าธรรมเนียมที่เรียกเก็บตามปกติ (หากมี) รายการละ 50 บาท
(6.) ช่องทางในการติดต่อ/ร้องเรียน	
ช่องทางในการติดต่อ/ร้องเรียน
ผู้ออกผลิตภัณฑ์:	หากท่านมีข้อสงสัยในรายละเอียดผลิตภัณฑ์ หรือต้องการร้องเรียน สามารถดำเนินการผ่าน www.ttbbank.com หรือ ธนาคารทหารไทยธนชาต ทุกสาขา หรือ contact center 1428

คำเตือน  :   เงินฝากนี้ได้รับความคุ้มครองตาม พรบ.สถาบันคุ้มครองเงินฝากฯ ตามจำนวนที่กำหนดไว้ในกฎหมาย โดยปัจจุบันจะคุ้มครองเงินฝากสูงสุดไม่เกิน 5 ล้านบาท ไปจนถึง 10 สิงหาคม 2564 และหลังจากนั้นจะคุ้มครองเงินฝากไม่เกิน 1 ล้านบาท ตั้งแต่ 11 สิงหาคม 2564 เป็นต้นไป

ข้อมูลในเอกสารฉบับนี้ มีผลใช้บังคับได้จนกว่าจะมีการเปลี่ยนแปลงอัตราดอกเบี้ย ค่าธรรมเนียม รวมทั้งเงื่อนไขผลิตภัณฑ์ที่อาจเกิดขึ้นในภายหน้า  ในกรณีมีการเปลี่ยนแปลงเงื่อนไข ธนาคารจะแจ้งลูกค้าทราบล่วงหน้าผ่านช่องทาง www.ttbbank.com หรือ ธนาคารทหารไทยธนชาต ทุกสาขา

